---
layout: post
title: "Ας μιλήσουμε για ζυμώσεις"
description: "Πρώτο post"
categories: [Γενικά]
tags: [ζύμωση]
redirect_from:
  - /2018/05/30/
---
![Ζυμώσεις]({{ "/assets/images/posts_images/fermentations.jpg" | absolute_url }})

Ο άνθρωπος από τα αρχαία χρόνια κατανάλωνε προϊόντα τα οποία είχαν υποστεί ζύμωση. 
Υπάρχουν ενδείξεις ότι ακόμη και απο την νεολιθική εποχή ο άνθρωπος είχε αναπτύξει τεχνικές για να παράγει ζυμωμένα προϊόντα, κυρίως ποτά. 
Οι πρώτες αναφορές εμφανίζονται περίπου στα 7000 χρόνια π.Χ. στην περιοχή της Ινδίας, όπου παράγονται προϊόντα που χρησιμοποιούνταν κυρίως για φαρμακευτικούς σκοπούς, 
αργότερα εμφανίζονται ξανά το 6000π.Χ. στην περιοχή της Γεωργίας, για να καταλήξουμε στην αρχαία Αίγυπτο το 3000 περίπου προ Χριστού. Πιθανολογείται βέβαια ότι υπήρχε παραγωγή μιας μορφής μπύρας και πριν το 10000π.Χ. χωρίς όμως να έχει αποδειχθεί.

Μέχρι πριν μερικές δεκαετίες ο κύριος λόγος για τον οποίο οι άνθρωποι ζύμωναν τα προϊόντα τους ήταν για να μπορέσουν να τα διατηρήσουν περισσότερο καιρό, με χαρακτηριστικότερο όλων το τουρσί. Μετά την εμφάνιση των ψυγείων, η ανάγκη για την συντήρηση των προϊόντων καλύφθηκε και οι ζυμωσεις που λάμβαναν χώρα σε κάθε σπίτι άρχισαν να σταματάνε. 
Όλη αυτή η διαδικασία της ζύμωσης γινόταν εμπειρικά, χωρίς κανείς να γνωρίζει τι πραγματικά την προκαλεί, κάτι που οδηγούσε σε διαφορες προκαταλήψεις και δεισιδαιμονίες, μέχρι το 1857 όπου ο Γάλλος χημικός [Λουί Παστέρ](https://el.wikipedia.org/wiki/%CE%9B%CE%BF%CF%85%CE%AF_%CE%A0%CE%B1%CF%83%CF%84%CE%AD%CF%81) συνέδεσε την ζύμωση με μικροοργανισμούς.   

![Λουί Παστέρ]({{ "/assets/images/posts_images/loui_pasteur.jpg" | absolute_url }})

Όμως τι είναι η ζύμωση; Η ζύμωση δεν έχει καμία σχέση το με το ζύμωμα, είναι μια διαδικασία κατά την οποία μύκητες (όπως η μαγιά της μπύρας 
και του ψωμιού) και βακτήρια καταναλώνουν σάκχαρα και παράγουν κυρίως διοξείδιο του άνθρακα και αλκοόλ. Τέτοια προϊόντα καταναλώνουμε καθημερινά στην ζωή μας, με χαρακτηριστικότερο όλων το ψωμί. Άλλα τέτοια προϊόντα είναι το κρασί, η μπύρα, το κεφίρ, το προζύμι και πάρα πολλά ακόμη.

Έχοντας μπει στον κόσμο της οικιακής ζυθοποίησης από τον Ιανουάριο του 2016 και μελετώντας όλο και περισσότερο την παραγωγή της μπύρας, κατέληξα στο συμπέρασμα πως ο σημαντικότερος παράγοντας για μια πετυχημένη παρτίδα μπύρας δεν είναι ούτε η συνταγή, ούτε η μέθοδος, αλλά η σωστή ζύμωση. 
Αφού λοιπόν εντυπωσιάστηκα από την διαδικασία της ίδιας της ζύμωσης, άρχισα να πειραματίζομαι και με άλλα ζυμωμένα προϊόντα. Αυτές τις εμπειρίες μου και τις γνώσεις μου θα προσπαθήσω να μεταδώσω μέσα από αυτό εδώ το blog.
